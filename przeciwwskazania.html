<!DOCTYPE html>

<html lang="pl">

<head>
    <meta charset="UTF-8">
    <meta http-equiv="X-UA-Compatible" content="IE=edge,chrome=1" />
    <meta name="viewport" content="width=device-width, initial-scale=1.0">
    <title>Badanie MR - Rezonans</title>
    <meta name="description" content="Informacje dla Pacjenta o badaniu MR, badanie w rezonansie magnetycznym" />
    <meta name="keywords" content="przeciwwskazania do badania w rezonansie MR, klaustrofobia, pole magnetyczne, magnes, metal, rozrusznik, jak wygląda badanie MR, obrazowanie MR, Rezonans Magnetyczny" />
    <link href="https://fonts.googleapis.com/css?family=Merriweather:400,700&amp;subset=latin-ext" rel="stylesheet">
    <link rel="stylesheet" type="text/css" href="Style/style_1.css">
    <link rel="stylesheet" href="Style/font-awesome.min.css">
    <link rel="shortcut icon" href="favicon.ico" type="image/x-icon">
</head>

<body>
    <div class="wrapper">
        <header>
            <h1>Rezonans Magnetyczny - informacja dla Pacjenta</h1>
        </header>
        <div class="container">
            <nav>
                <ul class="menuLeft">
                    <li><a class="menu home" href="index.html">&#8962;<span class="tooltiptext">Menu&nbsp;główne</span></a></li>
                    <li><a class="menu" href="badanie.html">Na czym polega badanie MR</a></li>
                    <li><a class="menu" href="przygotowanie.html">Jak się przygotować do badania MR</a></li>
                    <li><a class="menu active" href="przeciwwskazania.html">Przeciwwskazania do badania, bezpieczeństwo</a></li>
                    <li><a class="menu" href="skierowanie.html">Skierowanie, rejestracja</a></li>
                    <li><a class="menu" href="rodzajeBadan.html">Rodzaje badań</a></li>
                    <li><a class="menu" href="pracownie.html">Kolejki - terminy badań, spis pracowni MR</a></li>
                    <li><a class="menu" href="skanery.html">Rodzaje aparatów MR</a></li>
                    <li><a class="menu" href="zjawiskoMR.html">Zjawisko Rezonansu Magnetycznego</a></li>
                </ul>
            </nav>
            <img class="menuImg metal" src="Images/No_metal.jpg" alt="NO metal!">
            <div class="content">
                <p> <img src="Images/icons8-magnet-40.png"> Pacjent nie może mieć przy sobie absolutnie nic metalowego ponieważ w czasie badania znajduje się w silnym, stałym polu magnetycznym. Wszystkie metalowe elementy w odzieży, we włosach, biżuteria lub jakiekolwiek ruchome metalowe protezy czy stomatologiczne czy ortopedyczne należy zostawić w kabince, w której Pacjent się przebiera przed badaniem.<br>Niektórzy Pacjenci posiadają w swoim ciele elementy metalowe, których nie da się usunąć i one niestety mogą dyskwalifikować od badania metodą rezonansu magnetycznego. Metalowa cząstka może przesunąć się w polu magnetycznym uszkadzając nieodwracalnie tkanki. Istnieją metale nie posiadające właściwości magnetycznych np. metale szlachetne, tym niemniej mogą one zaburzyć obraz MR i spowodować tzw. artefakty. Jeżeli Pacjent posiada w swoim ciele jakiekolwiek wszczepy, co do których nie ma pewności czy nadają się do badania w polu magnetycznym to wówczas wymagane jest pisemne zaświadczenie od lekarza wprowadzającego te wszczepy do ciała Pacjenta lub tzw. metryczka danego wszczepu dostarczona przez jego producenta świadcząca o bezpieczeństwie. <br>Często Pacjenci pytają o aparaty ortodontyczne - w takiej sytuacji jest różnie, niektóre aparaty nadają się do badania MR a niektóre nie. Trzeba koniecznie poprosić lekarza, który taki aparat zakładał o informację w tym względzie. Można też samemu w domu wziąć zwykły magnes, przyłożyć do aparatu na zębach i się przekonać co się dzieje, czy magnes przyciąga aparat.
                </p> <br>
                <img src="Images/icons8-high-priority-40.png"> Przeciwwskazaniem do badania jest: <br>
                <ul class="contraindications">

                    <li> Posiadanie rozrusznika serca</li>
                    <li> Obecność metalowych wszczepów (śruby, płytki, gwoździe)</li>
                    <li> Obecność klipsów naczyniowych (klipsy na tętniaku), stentów lub innych elementów pooperacyjnych.</li>
                    <li> Protezy z elementami metalowymi (proteza zębowa ruchoma, stała, klamry zębowe)</li>
                    <li> Proteza oczna, ciała obce w gałce ocznej (np. opiłki żelaza)</li>
                    <li> Spirala antykoncepcyjna - nie wszystkie typy</li>
                    <li> Spirala embolizująca</li>
                    <li> Pompa insulinowa lub inne urządzenie podające leki</li>
                    <li> Neurostymulator lub inne biostymulatory</li>
                    <li> Klamry stymulujące wzrost kości</li>
                    <li> Wewnętrzny aparat słuchowy lub plastyka kosteczek słuchowych</li>
                    <li> Wszczep ślimaka</li>
                    <li> Filtr żyły głównej</li>
                    <li> Odłamki metalowe, szwy metalowe</li>
                    <li> Tatuaż w badanej okolicy</li>
                    <li> Pierwszy trymestr ciąży</li>
                    <li> Klaustrofobia</li>
                    <li> Nadmierna waga Pacjenta (najczęściej powyżej 120 kg)</li>
                </ul> <br>
                <p> <img src="Images/icons8-boring-40.png"> Pacjenci z klaustrofobią mogą być uśpieni do badania, ale taką sytuację trzeba wcześniej uzgodnić z personelem Pracowni. Niektóre placówki współpracują na stałe z anestezjologami a w innych obecność anestezjologa trzeba załatwić we własnym zakresie (również finansowym). Innym rozwiązaniem jest znalezienie Pracowni MR z tzw. otwartym aparatem, w którym Pacjent leży między dwoma blokami magnesu a wzdłuż jednego boku ma otwartą przestrzeń. <br>W różnych Pracowniach udźwig stołu, na którym leży Pacjent jest różny i dlatego ograniczenia co do wagi ciała należy ustalać indywidualnie. Istnieją aparaty dostosowane do badania osób z dużą nadwagą (~200kg), ale jest ich niewiele.
                </p>
            </div>
        </div>
        <br><br>
        <footer>Copyright &#169; 2017 by <a class="email" href="mailto:justynazofiakozub@gmail.com">Justyna Kozub</a></footer>
    </div>
</body>

</html>
